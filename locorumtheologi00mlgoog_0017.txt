QUA DE VITA JO. GERHABDI DISSERITUR. lx

serenissimus. Recentissima huius constitutionis ecclesiasticae editio Coburgi anno 1713. pro-
diit, cui brevem expositionem de ordinationibus ecclesiasticis addidit Ernestus Salomon Cy-
prianus, theologus Gothanns‚ isque celeberrimus.

Ordinis ratio iam exposcit, ut de vocatione Jenenei, ad quam accipiendam ipse Ger-
hardus suam proclivitatem haud obscure prodidit, sigillatim nonnulla dicamus. Jam anno 1611.
academia Jenensis valde institerat, ut Gerhardus professor sibi theologiae concederetur. Neque
tamen tum temporis voti sui compos fieri potuit, siquidem serenissimus Princeps Casimirus
nullis adduci potuit rationibus, ut Gerhardum Jcnam dimitteret. Verum quum quadriennio
post Ambrosius Raeudeuius, facultatis theologicae in academia Jenensi senior, rebus eximeretur
humanis, atque Gerhardus, ut eiusdem locum suppleret, denuo solemniter vocaretur, ipseque
insuper Elector Saxoniae Joannes Georgius I. die 18. Julii anni 1615. litteras hac de re ad
Principem Jo. Casimirum dnret; factum vel tandem est, ut Gerhardus, Electore Saxoniae im-
primis intercessore, dimissionem sui nd academiam Jenensem a Casimiro obtineret. Leges
tamen ipsi serenissimus hicce Princeps quasdam praescripsit, vi quarum adhuc quodam
modo suus permaneret; nimirum ut in posterum quoque consiliarium ecclesiasticum apud
ipsum ageret, ut porro visitationibus, synodis aliisque deliberationibus, sicubi necessitas
id exposceret, neque tamen suis sumtibus. interesset, itemque ut quotannis examinibus
gymnasii Casimiriani assisteret atque ut denique peculiarem curam eorum gereret, qui
suis et fratris Jo. Ernesti Isenncensis stipendiis in litteras Jenae incumberent. Pro quibus
officiis illi annuum centum florenorum stipendium decrevit.

Atque ab hoc tempore nova iam vitae Gerhardi periodus orditur, quam inter exopta-
tissimas semper retulit atque de qua, quamvis videretur de altiori dignitatis gradu de-
scendere, mirum in modum sibi gratulatus est. Tanto autem cum ardore sese statim prae-
lectionibus suis theologicis applicuit, ut nihil plane eorum praetermitteret, quae egregios
doctrinarum sanctarum consecraneos efformare possent. Nam praeter isagogicam locorum
theologicorum explicationem, quam subinde instituit, singulis quoque annis quosdam duntaxat
locos eosdemque praecipuos curatius sibi excutiendos sumsit. Contra omnis generis hostes,
quibuscum ecclesiae purioris doctoribus certamen subeundum est, invictum in veritate
tuenda defensorem egit. Imprimis contra Romanenses fortiter pugnavit eosdemque habitis
banc in rem ‘collegiis solide confutavit. Et sane post Lutherum atque Chemnitium prae-
stantior debellator ecclesiae romanae doctorum vix cogitari potest, qui arma ipsorum tam
egregie retunderet eosque suis ipsorum gladiis iugulat-et. Praeterea contra Jo. calvini
asseclas auditores suos sollicite communire, suarum duxit esse partium. Descendit. quoque
in arenam cum Photinianis‚ idque haud infeliciter, omni quippe armorum genere abunde
instructus. Disputatoriis collegiis multum statuit pretii inque iis discipulos suos diligen-
tissime exercuit. Horas tamen exegeticus omnibus tere reliquis antetulit. Pauci suut libri
veteris novique testamenti, quos non in praelectionibus suis academicis nervosissime ex-
posuerit. Explanationiffln'xtolae ad Hebraeos, sed non prima demum vice institutae, immortuus
est, Adiunxit hisce omnibus reliquas quoque lectiones et collegia, quae a theologo con-
summato fideique pleno exspectari possunt. Quum anno 1636. Jena Cahlam, vicinum
musis Salanis oppidulum, sese contulisset, ut morbos contagiosus Jenae grassantes effugeret,
in hoc quasi exsilio commorantibus ibi secum studiosis sex priora capita Apocalypseos
exposuit huiusque explicationem posteo. Jenam reversus continuavit. Cum collegis Joanne
Maiore et Jo. Himmelio in maxima ac nunquam interrupta concordia vixit. Fasces acade-
micos quater tenuit. Decani autem partibus crebrius magna cum dignitate defunctus est
honoribusque doctoralibus ornavit non multos quidem, sed graves ac dignos viros, ex
quibus Salomonem Glassium, theologum incomparabilem, F ridericum et Wilhelmum Lyseros,
Andr. Keslerum, superintendentem Eisfeldeusem, et Christianum lNeberum, pastorem Halen-
sem, nominasse sufficiat.

